<!DOCTYPE html> <meta charset=utf-8>
<title>Třídy a iterátory – Ponořme se do Pythonu 3</title>
<!--[if IE]><script src=j/html5.js></script><![endif]-->
<link rel=stylesheet href=dip3.css>
<style>
body{counter-reset:h1 7}
</style>
<link rel=stylesheet media='only screen and (max-device-width: 480px)' href=mobile.css>
<link rel=stylesheet media=print href=print.css>
<meta name=viewport content='initial-scale=1.0'>
<!-- <form action=http://www.google.com/cse><div><input type=hidden name=cx value=014021643941856155761:l5eihuescdw><input type=hidden name=ie value=UTF-8>&nbsp;<input type=search name=q size=25 placeholder="powered by Google&trade;">&nbsp;<input type="submit" name="sa" value="Hledej"></div></form> -->
<p>Nacházíte se zde: <a href="index.html">Domů</a> <span
class="u">‣</span> <a href="table-of-contents.html#iterators">Ponořme
se do Pythonu 3</a> <span class="u">‣</span>
<p id=level>Úroveň obtížnosti: <span class="u" title="mírně
pokročilí">♦♦♦♢♢</span>
<h1>Třídy a iterátory</h1>
<blockquote class=q>
<p><span class="u">❝</span> East is East, and West is West, and never
the twain shall meet. <span class="u">❞</span><br />(Východ je východ,
západ je západ a ta dvojice se nikdy nesetká.)<br />— <a
href="http://en.wikiquote.org/wiki/Rudyard_Kipling">Rudyard
Kipling</a>
</blockquote>
<p id=toc>&nbsp; <h2 id=divingin>Ponořme se</h2>
<p class=f>Iterátory jsou „tajnou omáčkou“ Pythonu 3. Jsou všude, vše
je na nich založeno, vždy zůstávají v pozadí, neviditelné. <a
href="comprehensions.html">Generátorové notace</a> jsou jednoduchou
formou <i>iterátorů</i>. Generátory jsou jednoduchou formou
<i>iterátorů</i>. Funkce, která produkuje hodnoty příkazem
<code>yield</code>, je ukázkou pěkného a kompaktního způsobu vytvoření
iterátoru, aniž bychom museli iterátor tvořit. Ukážu vám, co tím
míním. <p>Vzpomínáte si na <a
href="generators.html#a-fibonacci-generator">Fibonacciho
generátor</a>? Tady ho máme v podobě iterátoru vytvořeného od základu:
<p class=d>[<a href="examples/fibonacci2.py">stáhnout
<code>fibonacci2.py</code></a>] <pre class=pp><code>class Fib:
    '''iterator that yields numbers in the Fibonacci sequence'''

    def __init__(self, max):
        self.max = max

    def __iter__(self):
        self.a = 0
        self.b = 1
        return self

    def __next__(self):
        fib = self.a
        if fib &gt; self.max:
            raise StopIteration
        self.a, self.b = self.b, self.a + self.b
        return fib</code></pre>

<p>Proberme si jeho kód řádek po řádku. <pre class='nd pp'><code>class
Fib:</code></pre>

<p><code>class</code>? Česky se tomu říká <em>třída</em>. Ale co to
je? <p class=a>⁂ <h2 id=defining-classes>Definice tříd</h2>

<p>Python je plně objektově orientovaný. Můžete definovat své vlastní
třídy, dědit ze svých vlastních nebo ze zabudovaných tříd a z
definovaných tříd můžete vytvářet instance. <p>Třídu definujeme v
Pythonu jednoduše. Nepoužívá se zde oddělená definice rozhraní — je to
jako u funkcí. Prostě definujeme třídu a začneme psát její kód.
Pythonovská třída začíná vyhrazeným slovem <code>class</code>, za
kterým následuje jméno třídy. Z technického pohledu je to vše, co se
vyžaduje, protože třída nemusí dědit z žádné jiné třídy. <pre
class=pp><code><a>class PapayaWhip:  <span class="u">①</span></a>
<a>    pass           <span class="u">②</span></a></code></pre>
<ol>
<li>Jméno této třídy je <code>PapayaWhip</code>. Není odvozena od žádné jiné třídy. Jména tříd se obvykle zapisují s velkými písmeny u slov názvu, <code>KazdeSlovoNazvuTakto</code>. Ale je to jen konvence, není to závazné. <li>Asi už jste odhadli, že vše uvnitř třídy je odsazené — podobně jako kód uvnitř funkce, v příkazu <code>if</code>, u cyklu <code>for</code> nebo v případě jakéhokoliv jiného bloku kódu. Řádek, který není odsazen, už do třídy nepatří.
</ol>

<p>Třída <code>PapayaWhip</code> nedefinuje žádnou metodu ani
atributy, ale ze syntaktických důvodů v definici něco být musí. Proto
jsme zde použili příkaz <code>pass</code>. V Pythonu je toto slovo
vyhrazeno a znamená „pokračuj dál, tady není nic k vidění“. Je to
příkaz, který nic nedělá. Hodí se nám právě v případech, kdy
potřebujeme napsat funkci nebo třídu, která existuje, ale nic nedělá.
<blockquote class='note compare java'>
<p><span class="u">☞</span>Příkaz <code>pass</code> znamená v Pythonu
totéž co prázdné složené závorky (<code>{}</code>) v jazycích Java
nebo C.
</blockquote>

<p>Mnohé třídy dědí z jiných tříd, ale to není náš případ. Mnohé třídy
definují metody, ale tato ne. Pythonovská třída nemusí mít nic, jen
jméno. Obzvláště programátorům v C++ může přijít divné, že pythonovské
třídy nemají explicitní konstruktory a destruktory. Ačkoliv se to
nevyžaduje, pythonovské třídy <em>mohou</em> mít něco, co se
konstruktoru podobá. Je to metoda <code>__init__()</code>. <h3
id=init-method>Metoda <code>__init__()</code></h3>

<p>Následující příklad ukazuje inicializaci třídy <code>Fib</code> s
využitím metody <code>__init__</code>. <pre class=pp><code>class Fib:
<a>    '''iterator that yields numbers in the Fibonacci sequence'''  <span class="u">①</span></a>

<a>    def __init__(self, max):                                      <span class="u">②</span></a></code></pre>
<ol>
<li>Třídy mohou (a měly by) mít své dokumentační řetězce — stejně jako moduly a funkce. <li>Metoda <code>__init__()</code> je zavolána bezprostředně po vytvoření instance třídy. Svádí nás to, abychom ji nazývali „konstruktorem“ třídy, ale z technického hlediska to není pravda. Svádí nás to, protože vypadá jako C++ konstruktor (konvence říká, že by metoda <code>__init__()</code> měla být v definici třídy uvedena jako první), chová se jako konstruktor (je to první kousek kódu, který se v nově vytvořené instanci třídy provádí) a vůbec. Chyba! V době volání metody <code>__init__()</code> už byl objekt zkonstruován (už existoval) a na novou instanci třídy už máme platný odkaz.
</ol>

<p>Prvním argumentem metody třídy je vždy odkaz na aktuální instanci
třídy a platí to i pro metodu <code>__init__()</code>. Podle konvence
je tento argument pojmenován <var>self</var>. Plní roli vyhrazeného
slova, jakým je <code>this</code> v jazycích <abbr>C++</abbr> nebo
Java, ale v Pythonu není <var>self</var> vyhrazeným slovem. Je to jen
konvenční pojmenování. Přesto jej, prosím vás, nenazývejte nikdy jinak
než <var>self</var>. Jde o velmi silnou konvenci. <p>Uvnitř metody
<code>__init__()</code> odkazuje <var>self</var> na nově vytvořený
objekt. U ostatních metod třídy odkazuje na instanci třídy, jejíž
metoda byla zavolána. V okamžiku definice metody musíme uvést
<var>self</var> explicitně. Ale v okamžiku volání metody už tento
argument <em>neuvádíme</em>. Python ho přidá za nás automaticky. <p
class=a>⁂ <h2 id=instantiating-classes>Vytváření instancí tříd</h2>

<p>Vytváření instancí tříd je v Pythonu přímočaré. Jednoduše zavoláme
třídu, jako kdyby to byla funkce, a předáme jí argumenty, které
vyžaduje metoda <code>__init__()</code>. Vrátí se nám nově vytvořený
objekt. <pre class=screen>
<samp class="p">&gt;&gt;&gt; </samp><kbd class="pp">import fibonacci2</kbd>
<a><samp class="p">&gt;&gt;&gt; </samp><kbd class="pp">fib = fibonacci2.Fib(100)</kbd>  <span class="u">①</span></a>
<a><samp class="p">&gt;&gt;&gt; </samp><kbd class="pp">fib</kbd>                        <span class="u">②</span></a>
<samp class="pp">&lt;fibonacci2.Fib object at 0x00DB8810&gt;</samp>
<a><samp class="p">&gt;&gt;&gt; </samp><kbd class="pp">fib.__class__</kbd>              <span class="u">③</span></a>
<samp class="pp">&lt;class 'fibonacci2.Fib'&gt;</samp>
<a><samp class="p">&gt;&gt;&gt; </samp><kbd class="pp">fib.__doc__</kbd>                <span class="u">④</span></a>
<samp class="pp">'iterator that yields numbers in the Fibonacci sequence'</samp></pre>
<ol>
<li>Vytváříme instanci třídy <code>Fib</code> (definované v modulu <code>fibonacci2</code>) a nově vytvořenou instanci přiřazujeme do proměnné <var>fib</var>. Předáváme jeden parametr (<code>100</code>), který se při volání metody <code>__init__()</code> třídy <code>Fib</code> stane jejím argumentem <var>max</var>. <li><var>fib</var> je nyní instancí třídy <code>Fib</code>. <li>Každá instance třídy má zabudovaný atribut <code>__class__</code>, který odkazuje na třídu objektu. Programátoři v Javě možná znají třídu <code>Class</code>. Ta poskytuje metody jako <code>getName()</code> a <code>getSuperclass()</code>, které nám zpřístupňují metainformace o objektu. V Pythonu je tento druh metadat přístupný prostřednictvím atributů, ale základní myšlenka je stejná. <li>Dokumentační řetězec instance můžeme zpřístupnit stejně jako u funkce nebo u modulu. Všechny instance třídy sdílejí stejný <code>docstring</code>.
</ol>

<blockquote class='note compare java'>
<p><span class="u">☞</span>Novou instanci třídy v Pythonu vytvoříme
jednoduše zavoláním třídy, jako kdyby to byla funkce. Nenajdeme zde
žádný explicitní operátor <code>new</code>, jako je tomu u jazyků
<abbr>C++</abbr> nebo Java.
</blockquote>

<p class=a>⁂ <h2 id=instance-variables>Členské proměnné</h2>

<p>Pokračujeme k dalšímu řádku: <pre class=pp><code>class Fib:
    def __init__(self, max):
<a>        self.max = max        <span class="u">①</span></a></code></pre>
<ol>
<li>Co to je <var>self.max</var>? Jde o členskou proměnnou (nebo také instanční proměnnou nebo proměnnou instance). Je to něco zcela jiného než argument <var>max</var>, který byl předán metodě <code>__init__()</code>. <var>self.max</var> je „globální“ v rámci instance. To znamená, že k této proměnné můžeme přistupovat z jiných metod.
</ol>

<pre class=pp><code>class Fib:
    def __init__(self, max):
<a>        self.max = max        <span class="u">①</span></a>
    .
    .
    .
    def __next__(self):
        fib = self.a
<a>        if fib &gt; self.max:    <span class="u">②</span></a></code></pre>
<ol>
<li><var>self.max</var> je definována metodou <code>__init__()</code>… <li>…a odkazujeme se na ni v metodě <code>__next__()</code>.
</ol>

<p>Členské proměnné jsou pro každou instanci třídy specifické. Pokud
například vytvoříme dvě instance třídy <code>Fib</code> s různými
hodnotami maxima, bude si každá z nich pamatovat svou vlastní hodnotu.
<pre class='nd screen'>
<samp class="p">&gt;&gt;&gt; </samp><kbd class="pp">import fibonacci2</kbd>
<samp class="p">&gt;&gt;&gt; </samp><kbd class="pp">fib1 = fibonacci2.Fib(100)</kbd>
<samp class="p">&gt;&gt;&gt; </samp><kbd class="pp">fib2 = fibonacci2.Fib(200)</kbd>
<samp class="p">&gt;&gt;&gt; </samp><kbd class="pp">fib1.max</kbd>
<samp class="pp">100</samp>
<samp class="p">&gt;&gt;&gt; </samp><kbd class="pp">fib2.max</kbd>
<samp class="pp">200</samp></pre>

<p class=a>⁂ <h2 id=a-fibonacci-iterator>Fibonacciho iterátor</h2>

<p><em>Až teď</em> jsme připraveni se naučit, jak se vytváří
interátor. Iterátor je jednoduše třída, která definuje metodu
<code>__iter__()</code>. <aside class=ots>
Všechny tři z uvedených metod třídy, <code>__init__</code>, <code>__iter__</code> a <code>__next__</code>, začínají a končí dvojicí znaků podtržení (<code>_</code>). Proč zrovna takhle? Není v tom nic magického, ale obvykle to naznačuje, že jde o „<dfn>speciální metody</dfn>“. Jedinou „speciální“ věcí je na těchto speciálních metodách to, že se nevolají přímo. Python je volá, když použijete nějaký jiný syntaktický obrat pro třídu nebo pro instanci třídy. <a href="special-method-names.html">Více o speciálních metodách...</a>.
</aside>

<p class=d>[<a href="examples/fibonacci2.py">stáhnout
<code>fibonacci2.py</code></a>] <pre class=pp><code><a>class Fib:
<span class="u">①</span></a>
<a>    def __init__(self, max):                      <span class="u">②</span></a>
        self.max = max

<a>    def __iter__(self):                           <span class="u">③</span></a>
        self.a = 0
        self.b = 1
        return self

<a>    def __next__(self):                           <span class="u">④</span></a>
        fib = self.a
        if fib &gt; self.max:
<a>            raise StopIteration                   <span class="u">⑤</span></a>
        self.a, self.b = self.b, self.a + self.b
<a>        return fib                                <span class="u">⑥</span></a></code></pre>
<ol>
<li>Abychom vybudovali iterátor od základů, musíme z <code>Fib</code> udělat třídu, a ne funkci. <li>„Volání“ <code>Fib(max)</code> ve skutečnosti znamená vytvoření instance této třídy a zavolání její metody <code>__init__()</code> s argumentem <var>max</var>. Metoda <code>__init__()</code> uloží maximální hodnotu do členské proměnné, takže se na ni mohou později odkazovat ostatní metody. <li>Metoda <code>__iter__()</code> se volá, kdykoliv někdo zavolá <code>iter(fib)</code>. (Jak uvidíme za minutku, cyklus <code>for</code> ji volá automaticky. Ale vy sami ji můžete volat také, ručně.) Po provedení inicializace na začátku iterace (v tomto případě jde o nastavení počátečního stavu dvou počítadel <code>self.a</code> a <code>self.b</code>) může metoda <code>__iter__()</code> vrátit libovolný objekt, který implementuje metodu <code>__next__()</code>. V našem případě (a ve většině případů) metoda <code>__iter__()</code> vrátí jednoduše <var>self</var>, protože tato třída implementuje svou vlastní metodu <code>__next__()</code>. <li>Metoda <code>__next__()</code> se volá vždy, když někdo zavolá funkci <code>next()</code> s iterátorem instance třídy. Za minutku to bude dávat větší smysl. <li>Když metoda <code>__next__()</code> vyvolá výjimku <code>StopIteration</code>, signalizuje tím volajícímu, že iterace skončila. Na rozdíl od většiny jiných výjimek se zde nesignalizuje chyba. Jde o běžnou situaci, která prostě znamená, že iterátor už nemá žádná data, která by generoval. Pokud je volajícím cyklus <code>for</code>, bude výjimka <code>StopIteration</code> zachycena a cyklus bude bezproblémově ukončen. (Jinými slovy, cyklus výjimku spolkne.) Toto malé kouzlo je ve skutečnosti klíčem k použití iterátorů v cyklech <code>for</code>. <li>Vyprodukování další hodnoty provede iterátor tak, že metoda <code>__next__()</code> hodnotu jednoduše vrátí příkazem <code>return</code>. Nepoužívejte zde příkaz <code>yield</code>. Ten je pouze syntaktickým cukrátkem a má význam pouze v souvislosti s generátory. Zde vytváříme od základů svůj vlastní iterátor, proto budeme používat <code>return</code>.
</ol>

<p>Už jste úplně zmatení? Výborně. Podívejme se, jak budeme iterátor
volat: <pre class='nd screen'>
<samp class="p">&gt;&gt;&gt; </samp><kbd class="pp">from fibonacci2 import Fib</kbd>
<samp class="p">&gt;&gt;&gt; </samp><kbd class="pp">for n in Fib(1000):</kbd>
<samp class="p">... </samp><kbd class="pp">    print(n, end=' ')</kbd>
<samp class="pp">0 1 1 2 3 5 8 13 21 34 55 89 144 233 377 610 987</samp></pre>

<p>Cože? Vždyť je to úplně stejné! V každém bajtu se to shoduje s
voláním <a href="generators.html#a-fibonacci-generator">generátoru
Fibonacciho posloupnosti</a> (až na rozdíl jednoho velkého písmene).
Ale jak je to možné? <p>Cykly <code>for</code> v sobě skrývají trochu
magie. Odehrává se v nich následující: <ul>
<li>Cyklus <code>for</code> volá <code>Fib(1000)</code>, jak je vidět z kódu. Vrací se instance třídy <code>Fib</code>. Říkejme jí třeba <var>fib_inst</var>. <li>Cyklus <code>for</code> potají a docela chytře volá funkci <code>iter(fib_inst)</code>, která vrátí objekt iterátoru. Říkejme mu třeba <var>fib_iter</var>. V našem případě platí <var>fib_iter</var> == <var>fib_inst</var>, protože metoda <code>__iter__()</code> vrací <var>self</var>. Ale o tom cyklus <code>for</code> neví (a je mu to jedno). <li>Za účelem „průchodu hodnotami“ iterátoru volá cyklus <code>for</code> funkci <code>next(fib_iter)</code>, která zase volá metodu <code>__next__()</code> objektu <code>fib_iter</code>. Ta provede výpočet dalšího Fibonacciho čísla a vrací hodnotu. Cyklus <code>for</code> hodnotu převezme, přiřadí ji do proměnné <var>n</var> a s touto hodnotou v <var>n</var> provede tělo cyklu. <li>Jak cyklus <code>for</code> ví, kdy má skončit? To jsem rád, že jste se zeptali! Když <code>next(fib_iter)</code> vyvolá výjimku <code>StopIteration</code>, cyklus <code>for</code> ji spolkne a spořádaně se ukončí. (Jakákoliv jiná výjimka se propustí a projeví se obvyklým způsobem.) A kde jsme zahlédli výjimku <code>StopIteration</code>? No přece v metodě <code>__next__()</code>!
</ul>

<p class=a>⁂ <h2 id=a-plural-rule-iterator>Iterátor pro pravidla
množného čísla</h2>

<aside>iter(f) volá f.__iter__<br />next(f) volá f.__next__</aside>
<p>Přišel čas na finále. Přepišme <a href="generators.html">generátor
pravidel pro množné číslo</a> do podoby iterátoru. <p class=d>[<a
href="examples/plural6.py">stáhnout <code>plural6.py</code></a>] <pre
class=pp><code>class LazyRules:
    rules_filename = 'plural6-rules.txt'

    def __init__(self):
        self.pattern_file = open(self.rules_filename, encoding='utf-8')
        self.cache = []

    def __iter__(self):
        self.cache_index = 0
        return self

    def __next__(self):
        self.cache_index += 1
        if len(self.cache) &gt;= self.cache_index:
            return self.cache[self.cache_index - 1]

        if self.pattern_file.closed:
            raise StopIteration

        line = self.pattern_file.readline()
        if not line:
            self.pattern_file.close()
            raise StopIteration

        pattern, search, replace = line.split(None, 3)
        funcs = build_match_and_apply_functions(
            pattern, search, replace)
        self.cache.append(funcs)
        return funcs

rules = LazyRules()</code></pre>

<p>Tohle je tedy třída, která implementuje metody
<code>__iter__()</code> a <code>__next__()</code>, takže ji můžeme
použít jako iterátor. Za koncem její definice se vytvoří instance
třídy a přiřadí se do <var>rules</var>. To se stane jen jednou, při
importu. <p>Proberme si zmíněnou třídu po kouscích. <pre
class=pp><code>class LazyRules:
    rules_filename = 'plural6-rules.txt'

    def __init__(self):
<a>        self.pattern_file = open(self.rules_filename, encoding='utf-8')  <span class="u">①</span></a>
<a>        self.cache = []                                                  <span class="u">②</span></a></code></pre>
<ol>
<li>Když vytvoříme instanci třídy <code>LazyRules</code> (líná pravidla), otevře se soubor s definicemi vzorků, ale nic se z něj nečte. (K tomu dojde později.) <li>Po otevření souboru se inicializuje vyrovnávací paměť (cache). Budeme ji používat později, během čtení řádků ze souboru vzorků (v metodě <code>__next__()</code>).
</ol>

<p>Než budeme pokračovat, podívejme se podrobněji na
<var>rules_filename</var>. Tato proměnná není definována uvnitř metody
<code>__init__()</code>. Ve skutečnosti není definována uvnitř
<em>žádné</em> metody. Je definována na úrovni třídy. Jde o
<i>proměnnou třídy</i>. Ačkoliv k ní můžeme přistupovat stejným
způsobem jako k nějaké členské proměnné
(<var>self.rules_filename</var>), sdílí ji všechny instance třídy
<code>LazyRules</code>. <pre class=screen>
<samp class="p">&gt;&gt;&gt; </samp><kbd class="pp">import plural6</kbd>
<samp class="p">&gt;&gt;&gt; </samp><kbd class="pp">r1 = plural6.LazyRules()</kbd>
<samp class="p">&gt;&gt;&gt; </samp><kbd class="pp">r2 = plural6.LazyRules()</kbd>
<a><samp class="p">&gt;&gt;&gt; </samp><kbd class="pp">r1.rules_filename</kbd>                               <span class="u">①</span></a>
<samp class="pp">'plural6-rules.txt'</samp>
<samp class="p">&gt;&gt;&gt; </samp><kbd class="pp">r2.rules_filename</kbd>
<samp class="pp">'plural6-rules.txt'</samp>
<a><samp class="p">&gt;&gt;&gt; </samp><kbd class="pp">r2.rules_filename = 'r2-override.txt'</kbd>           <span class="u">②</span></a>
<samp class="p">&gt;&gt;&gt; </samp><kbd class="pp">r2.rules_filename</kbd>
<samp class="pp">'r2-override.txt'</samp>
<samp class="p">&gt;&gt;&gt; </samp><kbd class="pp">r1.rules_filename</kbd>
<samp class="pp">'plural6-rules.txt'</samp>
<a><samp class="p">&gt;&gt;&gt; </samp><kbd class="pp">r2.__class__.rules_filename</kbd>                     <span class="u">③</span></a>
<samp class="pp">'plural6-rules.txt'</samp>
<a><samp class="p">&gt;&gt;&gt; </samp><kbd class="pp">r2.__class__.rules_filename = 'papayawhip.txt'</kbd>  <span class="u">④</span></a>
<samp class="p">&gt;&gt;&gt; </samp><kbd class="pp">r1.rules_filename</kbd>
<samp class="pp">'papayawhip.txt'</samp>
<a><samp class="p">&gt;&gt;&gt; </samp><kbd class="pp">r2.rules_filename</kbd>                               <span class="u">⑤</span></a>
<samp class="pp">'r2-overridetxt'</samp></pre>
<ol>
<li>Každá instance třídy dědí atribut <var>rules_filename</var> s hodnotou definovanou na úrovni třídy. <li>Když změníme hodnotu tohoto atributu v jedné instanci, neovlivníme tím ostatní instance… <li>…a ani neovlivníme atribut třídy. K atributu třídy (v protikladu k atributu jednotlivých instancí) můžeme přistupovat prostřednictvím speciálního atributu <code>__class__</code>, který zpřístupňuje třídu jako takovou. <li>Pokud změníte hodnotu atributu třídy, pak to ovlivní všechny instance, které tuto hodnotu dosud dědí (zde <var>r1</var>). <li>Instance, které tento atribut přepsaly (zde <var>r2</var>), ovlivněny nebudou.
</ol>

<p>Ale zpět k naší ukázce. <pre class=pp><code><a>    def
__iter__(self):       <span class="u">①</span></a>
        self.cache_index = 0
<a>        return self           <span class="u">②</span></a>
</code></pre>
<ol>
<li>Metoda <code>__iter__()</code> bude volána pokaždé, když někdo (dejme tomu cyklus <code>for</code>) zavolá <code>iter(rules)</code>. <li>Jednou z věcí, kterou musí každá metoda <code>__iter__()</code> udělat, je vrácení iterátoru. V tomto případě se vrací <var>self</var>, čímž dáváme najevo, že tato třída definuje nějakou metodu <code>__next__()</code>, která se postará o vracení hodnot během iterace.
</ol>

<pre class=pp><code><a>    def __next__(self):                                 <span class="u">①</span></a>
        .
        .
        .
        pattern, search, replace = line.split(None, 3)
<a>        funcs = build_match_and_apply_functions(        <span class="u">②</span></a>
            pattern, search, replace)
<a>        self.cache.append(funcs)                        <span class="u">③</span></a>
        return funcs</code></pre>
<ol>
<li>Metoda <code>__next__()</code> bude volána pokaždé, když někdo (dejme tomu cyklus <code>for</code>) zavolá <code>next(rules)</code>. Smysl této metody pochopíme, když začneme od jejího konce a půjdeme pozpátku. Takže pojďme na to. <li>Poslední část této funkce by vám měla být přinejmenším povědomá. Funkce <code>build_match_and_apply_functions()</code> se nezměnila. Je pořád stejná, jako vždycky byla. <li>Jediný rozdíl spočívá v tom, že před vrácením rozhodovací a aplikační funkce (jsou uloženy v dvojici <var>funcs</var>) je nejdříve uložíme do <code>self.cache</code>.
</ol>

<p>Posuňme se zpět… <pre class=pp><code>    def __next__(self):
        .
        .
        .
<a>        line = self.pattern_file.readline()  <span class="u">①</span></a>
<a>        if not line:                         <span class="u">②</span></a>
            self.pattern_file.close()
<a>            raise StopIteration              <span class="u">③</span></a>
        .
        .
        .</code></pre>
<ol>
<li>Tady použijeme fintu se souborem pro trošku pokročilejší. Metoda <code>readline()</code> (poznámka: jednotné číslo, nikoliv množné <code>readlines()</code>) přečte z otevřeného souboru přesně jeden řádek. Přesněji řečeno, přečte další řádek. (<em>Souborové objekty jsou také iterátory! Iterátory jsou všude, až po základy...</em>) <li>Pokud mohla <code>readline()</code> přečíst řádek do proměnné <var>line</var>, bude to neprázdný řetězec. Dokonce i kdyby soubor obsahoval prázdný řádek, skončí <var>line</var> jako jednoznakový řetězec <code>'\n'</code> (znak konce řádku). Pokud se v proměnné <var>line</var> opravdu nachází prázdný řetězec, znamená to, že soubor už neobsahuje žádné další řádky ke čtení. <li>Když dosáhneme konce souboru, měli bychom soubor zavřít a vyvolat magickou výjimku <code>StopIteration</code>. Připomeňme si, že do tohoto bodu jsme se dostali, protože jsme potřebovali rozhodovací a aplikační funkci pro další pravidlo. Další pravidlo je definované dalším řádkem souboru… Ale další řádek už nemáme! Takže už nemáme co vrátit. Iterace skončila. (The iteration is over. <a href="http://www.youtube.com/watch?v=YV5ynRFzrIM"><span class="u">♫</span> The party’s over… <span class="u">♫</span></a>)
</ol>

<p>A jdeme pozpátku až k začátku metody <code>__next__()</code>… <pre
class=pp><code>    def __next__(self):
        self.cache_index += 1
        if len(self.cache) &gt;= self.cache_index:
<a>            return self.cache[self.cache_index - 1]     <span class="u">①</span></a>

        if self.pattern_file.closed:
<a>            raise StopIteration                         <span class="u">②</span></a>
        .
        .
        .</code></pre>
<ol>
<li><code>self.cache</code> bude mít podobu seznamu funkcí, které potřebujeme pro rozhodování a aplikaci jednotlivých pravidel. (Přinejmenším <em>tohle</em> by vám mělo být povědomé!) V <code>self.cache_index</code> se pamatuje, která další (už zapamatovaná) položka se má vrátit příště. Pokud jsme dosud nevyčerpali prostor se zapamatovanými položkami (tj. pokud je délka <code>self.cache</code> větší než <code>self.cache_index</code>), pak jsme ji našli (cache hit)! Hurá! Rozhodovací a aplikační funkci můžeme vrátit z vyrovnávací paměti a nemusíme je budovat znovu. <li>Na druhou stranu, pokud jsme na položku ve vyrovnávací paměti nenarazili <em>a zároveň</em> je souborový objekt už uzavřen (což se níže v kódu metody může stát — jak jsme viděli v předcházející ukázce), pak už nemůžeme nic víc dělat. Pokud je soubor uzavřen, znamená to, že jsme jeho obsah vyčerpali. Už jsme přečetli každý jeho řádek a vybudovali jsme funkce pro rozhodování a pro aplikaci pro každý vzorek a uložili jsme je do vyrovnávací paměti. Soubor je vyčerpaný, vyrovnávací paměť je vyčerpaná, já jsem vyčerpaný. Počkat! Co? „Выдержай пионер“ [vyděržaj pijaněr], už je to skoro hotové.
</ol>

<p>Když to dáme všechno dohromady, provádí se následující: <ul>
<li>V okamžiku importu modulu se vytvoří jediná instance třídy <code>LazyRules</code>, která je nazvaná <var>rules</var> (pravidla). Tato instance otevřela soubor se vzorky, ale nečetla z něj. <li>V okamžiku, kdy se požaduje první dvojice funkcí pro rozhodování a pro aplikaci, dojde ke kontrole vyrovnávací paměti, ale zjistí se, že je prázdná. Takže se ze souboru přečte jeden řádek se vzorky, vybudují se podle něj funkce pro rozhodování a pro aplikaci a uloží se do vyrovnávací paměti. <li>Dejme tomu, že vyhovělo úplně první pravidlo. Pokud tomu tak je, žádné další funkce pro rozhodování a aplikaci se nevytvářejí a ze souboru se nečtou žádné další řádky. <li>Dále dejme tomu, že volající zavolá funkci <code>plural()</code> <em>znovu</em>, protože chce převést do množného čísla jiné slovo. Cyklus <code>for</code> ve funkci <code>plural()</code> zavolá <code>iter(rules)</code>, což vede k nastavení indexu vyrovnávací paměti na začátek, ale nedojde k resetování otevřeného souborového objektu. <li>Při prvním průchodu požádá cyklus <code>for</code> o hodnotu ze struktury <var>rules</var>, což vede k zavolání jeho metody <code>__next__()</code>. Ale v tomto okamžiku už vyrovnávací paměť obsahuje jediný pár funkcí pro rozhodování a pro aplikaci — odpovídají vzorkům z prvního řádku souboru. Protože už byly vytvořeny a uloženy do vyrovnávací paměti při zpracování minulého slova, jsou z ní vybrány. Index do vyrovnávací paměti se zvýší a otevřený soubor zůstane nedotčen. <li>Dejme tomu, že první pravidlo tentokrát <em>nevyhovělo</em>. Cyklus <code>for</code> udělá další obrátku a zeptá se na další hodnotu ze seznamu <var>rules</var>. Tím se podruhé aktivuje metoda <code>__next__()</code>. Tentokrát je ale vyrovnávací paměť vyčerpána, protože obsahovala jen jednu položku a my jsme požádali o druhou. Takže metoda <code>__next__()</code> pokračuje v činnosti. Z otevřeného souboru přečte další řádek, vybuduje podle něj rozhodovací a aplikační funkci a dvojici uloží do vyrovnávací paměti. <li>Pokud pravidla budovaná z načítaných řádků souboru pro zadané slovo nevyhovují, pokračuje proces fázemi „přečti, vybuduj, ulož“ dál. Jakmile se nalezne vhodné pravidlo před koncem souboru, jednoduše se použije a další načítání se zastaví. Soubor zůstane otevřený. Ukazatel do souboru zůstane tam, kde jsme přestali číst, a bude se čekat na další příkaz <code>readline()</code>. Ve vyrovnávací paměti se teď nachází více položek. Pokud znovu zahájíme vytváření množného čísla pro nové slovo, vyzkoušíme před případným čtením dalšího řádku souboru nejdříve všechny položky z vyrovnávací paměti.
</ul>

<p>Dosáhli jsme „množnočíselné“ nirvány. <ol>
<li><strong>Minimální startovací čas.</strong> Jediné činnosti, které se při příkazu <code>import</code> provedou, jsou vytvoření jediné instance třídy a otevření souboru (ale nečte se z něj). <li><strong>Maximální výkonnost.</strong> U předcházejícího příkladu bychom četli ze souboru a dynamicky budovali funkce pokaždé, když bychom chtěli vytvořit množné číslo zadaného slova. V této verzi dochází hned po vybudování funkcí k jejich uložení do vyrovnávací paměti a v nejhorším případě dojde k přečtení celého souboru jednou — nezávisle na tom, z kolika slov tvoříme množné číslo. <li><strong>Oddělení kódu a dat.</strong> Všechny vzorky jsou uložené v odděleném souboru. Kód je kód, data jsou data a ta dvojice se nikdy nesetká.
</ol>

<blockquote class=note>
<p><span class="u">☞</span>Je to opravdu nirvána? Inu, ano i ne. U
příkladu s <code>LazyRules</code> musíme počítat s následujícím:
soubor se vzorky se otevře (během <code>__init__()</code>) a zůstane
otevřen, dokud nebude dosaženo posledního pravidla. Soubor se nakonec
uzavře při ukončení Pythonu nebo po zrušení poslední instance třídy
<code>LazyRules</code>, ale může to trvat <em>velmi dlouho</em>. Pokud
je tato třída součástí dlouho běžícího procesu, nemusí interpret
Pythonu skončit nikdy a také objekt třídy <code>LazyRules</code>
nemusí být nikdy zrušen. <p>Dá se to obejít různými způsoby. Místo
toho, aby byl soubor otevřen během <code>__init__()</code> a ponechán
v otevřeném stavu pro čtení po jednom řádku, můžeme soubor otevřít,
přečíst všechny řádky a soubor hned zavřít. Nebo můžeme soubor
otevřít, přečíst jeden řádek s pravidlem, uložit pozici v souboru
zjištěnou <a href="files.html#read">metodou <code>tell()</code></a> a
soubor uzavřít. Později jej znovu otevřeme, použijeme <a
href="files.html#read">metodu <code>seek()</code></a> a pokračujeme ve
čtení tam, kde jsme skončili. A nebo si s tím nebudeme dělat těžkou
hlavu a prostě necháme soubor otevřený, jako to dělá tento příklad.
Programování úzce souvisí s návrhem a návrh je založen na kompromisech
a omezeních. Pokud bude soubor ponechán v otevřeném stavu příliš
dlouho, může to vést k problému. Pokud místo toho vytvoříte
komplikovanější kód, může to také vést k problému. Který z těchto
problémů je větší, záleží na vašem vývojovém týmu, na vaší aplikaci a
na provozním prostředí.
</blockquote>

<p class=a>⁂ <h2 id=furtherreading>Přečtěte si</h2>
<ul>
<li><a href="http://docs.python.org/3.1/library/stdtypes.html#iterator-types">Iterator types</a>
<li><a href="http://www.python.org/dev/peps/pep-0234" />PEP 234: Iterators</a>
<li><a href="http://www.python.org/dev/peps/pep-0255" />PEP 255: Simple Generators</a>
<li><a href="http://www.dabeaz.com/generators" />Generator Tricks for Systems Programmers</a>
</ul>

<p class=v><a href="generators.html" rel="prev" title="zpět na
„Uzávěry a generátory“"><span class="u">☜</span></a> <a
href="advanced-iterators.html" rel="next" title="dopředu na „Iterátory
pro pokročilé“"><span class="u">☞</span></a>

<p class=c>© 2001–10 <a href="about.html">Mark Pilgrim</a>
<script src=j/jquery.js></script>
<script src=j/prettify.js></script>
<script src=j/dip3.js></script> 